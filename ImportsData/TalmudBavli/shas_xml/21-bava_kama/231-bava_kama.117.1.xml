<?xml version="1.0" encoding="utf-8" ?>
<root>
  <meta>
   <version>Vilna</version>
   <bookPublishing>Oz Vehadar</bookPublishing>
   <resourceType>webCrawler</resourceType>
   <refUri>http://...</refUri>
   <handlingBy>Mordechai Danielov</handlingBy>
   <dateCreated>2020-01-20 12:28:39.570641</dateCreated>
   <lastModified>2020-01-20 12:28:39.570641</lastModified>
 </meta>
 <masechet name="בבא קמא" serial="21">
<daf value="117">
	<amud value="1">
		<row row_number="1" isdata="1"><ContChapter name = "הגוזל בתרא "/><ContGemara/>אי דינא אי קנסא א"ל אי דינא גמרינן מיניה</row>
		<row row_number="2" isdata="1">אי קנסא לא גמרינן מיניה ומנא תימרא</row>
		<row row_number="3" isdata="1">דמקנסא לא גמרינן דתניא בראשונה היו</row>
		<row row_number="4" isdata="1">אומרים המטמא והמנסך חזרו לומר אף</row>
		<row row_number="5" isdata="1">המדמע חזרו אין לא חזרו לא מאי טעמא לאו</row>
		<row row_number="6" isdata="1">משום דקנסא הוא וקנסא לא גמרינן מיניה</row>
		<row row_number="7" isdata="1">לא מעיקרא סברי להפסד מרובה חששו</row>
		<row row_number="8" isdata="1">להפסד מועט לא חששו ולבסוף סברי</row>
		<row row_number="9" isdata="1">להפסד מועט נמי חששו איני והא תני אבוה</row>
		<row row_number="10" isdata="1">דרבי אבין בראשונה היו אומרים המטמא</row>
		<row row_number="11" isdata="1">והמדמע חזרו לומר אף המנסך חזרו אין לא</row>
		<row row_number="12" isdata="1">חזרו לא מאי טעמא לאו משום דלא גמרינן</row>
		<row row_number="13" isdata="1">מקנסא לא מעיקרא סברי כרבי אבין ולבסוף סברי כרבי ירמיה מעיקרא סברי</row>
		<row row_number="14" isdata="1">כרבי אבין דאמר רבי אבין זרק חץ מתחילת ארבע ולבסוף ארבע וקרע</row>
		<row row_number="15" isdata="1">שיראין בהליכתו פטור שהרי עקירה צורך הנחה היא ומתחייב בנפשו</row>
		<row row_number="16" isdata="1">ולבסוף סברי כר' ירמיה דא"ר ירמיה משעת הגבהה קנייה איחייב ליה ממון</row>
		<row row_number="17" isdata="1">מתחייב בנפשו לא הוי עד שעת ניסוך רב הונא בר יהודה איקלע לבי אביוני</row>
		<row row_number="18" isdata="1">אתא לקמיה דרבא א"ל כלום מעשה בא לידך א"ל ישראל שאנסוהו עובדי</row>
		<row row_number="19" isdata="1">כוכבים והראה ממון חבירו בא לידי וחייבתיו א"ל אהדר עובדא למריה דתניא</row>
		<row row_number="20" isdata="1">ישראל שאנסוהו עובדי כוכבים והראה ממון חבירו פטור ואם נטל ונתן ביד חייב</row>
		<row row_number="21" isdata="1">אמר רבה אם הראה מעצמו כנשא ונתן ביד דמי ההוא גברא דאנסוהו עובדי</row>
		<row row_number="22" isdata="1">כוכבים ואחוי אחמרא דרב מרי בריה דרב פנחס בריה דרב חסדא א"ל דרי</row>
		<row row_number="23" isdata="1">ואמטי בהדן דרא ואמטי בהדייהו אתא לקמיה דרב אשי פטריניה א"ל רבנן</row>
		<row row_number="24" isdata="1">לרב אשי והתניא אם נשא ונתן ביד חייב א"ל הני מילי היכא דלא אוקמיה</row>
		<row row_number="25" isdata="1">עילויה מעיקרא אבל היכא דאוקמיה עילויה מעיקרא מיקלי קלייה איתיביה</row>
		<row row_number="26" isdata="1">רבי אבהו לרב אשי אמר לו אנס הושיט לי פקיע עמיר זה או אשכול ענבים</row>
		<row row_number="27" isdata="1">זה והושיט לו חייב הכא במאי עסקינן כגון דקאי בתרי עברי נהרא דיקא</row>
		<row row_number="28" isdata="1">נמי דקתני הושיט ולא תני תן ש"מ: ההוא שותא דהוו מנצו עלה בי תרי האי</row>
		<row row_number="29" isdata="1">אמר דידי הוא והאי אמר דידי הוא אזל חד מנייהו ומסרה לפרהגנא דמלכא</row>
		<row row_number="30" isdata="1">אמר אביי יכול לומר אנא כי מסרי דידי מסרי א"ל רבא וכל כמיניה אלא אמר</row>
		<row row_number="31" isdata="1">רבא משמתינן ליה עד דמייתי ליה וקאי בדינא ההוא גברא דהוה בעי</row>
		<row row_number="32" isdata="1">אחוויי אתיבנא דחבריה אתא לקמיה דרב א"ל לא תחוי ולא תחוי א"ל מחוינא</row>
		<row row_number="33" isdata="1">ומחוינא יתיב רב כהנא קמיה דרב שמטיה לקועיה מיניה קרי רב עילויה</row>
		<row row_number="34" isdata="1">בניך עולפו שכבו בראש כל חוצות כתוא מכמר מה תוא זה כיון שנפל</row>
		<row row_number="35" isdata="1">במכמר אין מרחמין עליו אף ממון של ישראל כיון שנפל ביד עובדי כוכבים אין</row>
		<row row_number="36" isdata="1">מרחמין עליו א"ל רב כהנא עד האידנא הוו פרסאי דלא קפדי אשפיכות דמים</row>
		<row row_number="37" isdata="1">והשתא איכא יוונאי דקפדו אשפיכות דמים ואמרי מרדין מרדין קום סק לארעא</row>
		<row row_number="38" isdata="1">דישראל וקביל עלך דלא תקשי לרבי יוחנן שבע שנין אזיל אשכחיה</row>
		<row row_number="39" isdata="1">לריש לקיש דיתיב וקא מסיים מתיבתא דיומא לרבנן אמר להו ריש לקיש</row>
		<row row_number="40" isdata="1">היכא אמרו ליה אמאי אמר להו האי קושיא והאי קושיא והאי פירוקא והאי</row>
		<row row_number="41" isdata="1">פירוקא אמרו ליה לריש לקיש אזל ריש לקיש א"ל לרבי יוחנן ארי עלה מבבל</row>
		<row row_number="42" isdata="1">לעיין מר במתיבתא דלמחר למחר אותבוה בדרא קמא קמיה דר' יוחנן אמר</row>
		<row row_number="43" isdata="1">שמעתתא ולא אקשי שמעתתא ולא אקשי אנחתיה אחורי שבע דרי עד</row>
		<row row_number="44" isdata="1">דאותביה בדרא בתרא א"ל רבי יוחנן לר"ש בן לקיש ארי שאמרת נעשה</row>
		<row row_number="45" isdata="1">שועל אמר יהא רעוא דהני שבע דרי להוו חילוף שבע שנין דאמר לי רב קם אכרעיה א"ל נהדר מר ברישא</row>
		<row row_number="46" isdata="1">אמר שמעתתא ואקשי אוקמיה בדרא קמא אמר שמעתתא ואקשי ר' יוחנן הוה יתיב אשבע בסתרקי</row>
		<row row_number="47" isdata="1">שלפי ליה חדא בסתרקא מתותיה אמר שמעתתא ואקשי ליה עד דשלפי ליה כולהו בסתרקי מתותיה עד</row>
		<row row_number="48" isdata="1">דיתיב על ארעא רבי יוחנן גברא סבא הוה ומסרחי גביניה אמר להו דלו לי עיני ואחזייה דלו ליה</row>
		<row row_number="49" isdata="1">במכחלתא דכספא חזא דפרטיה שפוותיה סבר אחוך קמחייך ביה חלש דעתיה ונח נפשיה למחר אמר</row>
		<row row_number="50" isdata="1">להו רבי יוחנן לרבנן חזיתו לבבלאה היכי עביד אמרו ליה דרכיה הכי על לגבי מערתא חזא דהוה</row>
</amud>
</daf>
</masechet>
</root>