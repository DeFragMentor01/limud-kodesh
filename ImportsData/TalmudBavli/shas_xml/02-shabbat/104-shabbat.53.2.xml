<?xml version="1.0" encoding="utf-8" ?>
<root>
  <meta>
   <version>Vilna</version>
   <bookPublishing>Oz Vehadar</bookPublishing>
   <resourceType>webCrawler</resourceType>
   <refUri>http://...</refUri>
   <handlingBy>Mordechai Danielov</handlingBy>
   <dateCreated>2020-01-14 15:02:12.263882</dateCreated>
   <lastModified>2020-01-14 15:02:12.263882</lastModified>
 </meta>
 <masechet name="שבת" serial="02">
<daf value="53">
	<amud value="2">
		<row row_number="1" isdata="1"><ContChapter name = "במה בהמה"/><ContGemara/>דומיא דקמיע ש"מ: אמר מר ולא בקמיע</row>
		<row row_number="2" isdata="1">אע"פ שהוא מומחה והא אנן תנן ולא</row>
		<row row_number="3" isdata="1">בקמיע שאינו מומחה הא מומחה שפיר דמי</row>
		<row row_number="4" isdata="1">ה"נ שאינו מומחה והא אע"פ שהוא מומחה</row>
		<row row_number="5" isdata="1">קתני מומחה לאדם ואינו מומחה לבהמה</row>
		<row row_number="6" isdata="1">ומי איכא מומחה לאדם ולא הוי מומחה</row>
		<row row_number="7" isdata="1">לבהמה אין אדם דאית ליה מזלא מסייע</row>
		<row row_number="8" isdata="1">ליה בהמה דלית לה מזלא לא מסייע לה</row>
		<row row_number="9" isdata="1">אי הכי מאי זה חומר בבהמה מבאדם מי</row>
		<row row_number="10" isdata="1">סברת אקמיע קאי אסנדל קאי ת"ש סכין</row>
		<row row_number="11" isdata="1">ומפרכסין לאדם ואין סכין ומפרכסין</row>
		<row row_number="12" isdata="1">לבהמה מאי לאו דאיכא מכה ומשום צער</row>
		<row row_number="13" isdata="1">לא דגמר מכה ומשום תענוג ת"ש בהמה</row>
		<row row_number="14" isdata="1">שאחזה דם אין מעמידין אותה במים בשביל</row>
		<row row_number="15" isdata="1">שתצטנן אדם שאחזו דם מעמידין אותו</row>
		<row row_number="16" isdata="1">במים בשביל שיצטנן אמר עולא גזירה משום</row>
		<row row_number="17" isdata="1">שחיקת סממנין אי הכי אדם נמי אדם נראה</row>
		<row row_number="18" isdata="1">כמיקר א"ה בהמה נמי נראה כמיקר אין מיקר</row>
		<row row_number="19" isdata="1">לבהמה ולבהמה מי גזרינן והתניא היתה</row>
		<row row_number="20" isdata="1">עומדת חוץ לתחום קורא לה והיא באה</row>
		<row row_number="21" isdata="1">ולא גזרינן דילמא אתי לאתויי ואמר רבינא</row>
		<row row_number="22" isdata="1">כגון שהיה תחום שלה מובלע בתוך תחום</row>
		<row row_number="23" isdata="1">שלו ר"נ בר יצחק אמר שחיקת סממנין גופה תנאי היא דתני' בהמה שאכלה</row>
		<row row_number="24" isdata="1">כרשינין לא יריצנה בחצר בשביל שתתרפה ורבי אושעיא מתיר דרש רבא</row>
		<row row_number="25" isdata="1">הלכה כרבי אושעיא: אמר מר לא יצא הזב בכיס שלו ולא עזים בכיס שבדדיהן</row>
		<row row_number="26" isdata="1">והתניא יוצאות עזים בכיס שבדדיהן אמר רב יהודה לא קשיא הא דמיהדק</row>
		<row row_number="27" isdata="1">הא דלא מיהדק רב יוסף אמר תנאי שקלת מעלמא תנאי היא דתנן העזים</row>
		<row row_number="28" isdata="1">יוצאות צרורות רבי יוסי אוסר בכלן חוץ מן הרחילות הכבונות ר' יהודה אומר</row>
		<row row_number="29" isdata="1">עזים יוצאות צרורות ליבש אבל לא ליחלב ואיבעית אימא הא והא ר' יהודה</row>
		<row row_number="30" isdata="1">ולא קשיא כאן ליבש כאן ליחלב תניא אמר ר' יהודה מעשה בעזים בית</row>
		<row row_number="31" isdata="1">אנטוכיא שהיו דדיהן גסין ועשו להן כיסין כדי שלא יסרטו דדיהן: ת"ר מעשה</row>
		<row row_number="32" isdata="1">באחד שמתה אשתו והניחה בן לינק ולא היה לו שכר מניקה ליתן ונעשה לו</row>
		<row row_number="33" isdata="1">נס ונפתחו לו דדין כשני דדי אשה והניק את בנו אמר רב יוסף בא וראה כמה</row>
		<row row_number="34" isdata="1">גדול אדם זה שנעשה לו נס כזה א"ל אביי אדרבה כמה גרוע אדם זה שנשתנו</row>
		<row row_number="35" isdata="1">לו סדרי בראשית אמר רב יהודה בא וראה כמה קשים מזונותיו של אדם</row>
		<row row_number="36" isdata="1">שנשתנו עליו סדרי בראשית אמר רב נחמן תדע דמתרחיש ניסא ולא אברו</row>
		<row row_number="37" isdata="1">מזוני: ת"ר מעשה באדם אחד שנשא אשה גידמת ולא הכיר בה עד יום מותה</row>
		<row row_number="38" isdata="1">אמר רב בא וראה כמה צנועה אשה זו שלא הכיר בה בעלה אמר לו רבי</row>
		<row row_number="39" isdata="1">חייא זו דרכה בכך אלא כמה צנוע אדם זה שלא הכיר באשתו: זכרים יוצאין</row>
		<row row_number="40" isdata="1">לבובין: מאי לבובין אמר רב הונא תותרי מאי משמע דהאי לבובין לישנא</row>
		<row row_number="41" isdata="1">דקרובי הוא דכתיב לבבתני אחותי כלה עולא אמר עור שקושרין להם כנגד</row>
		<row row_number="42" isdata="1">לבם כדי שלא יפלו עליהן זאבים זאבים אזכרים נפלי אנקיבות לא נפלי משום</row>
		<row row_number="43" isdata="1">דמסגו בריש עדרא וזאבין בריש עדרא נפלי בסוף עדרא לא נפלי אלא</row>
		<row row_number="44" isdata="1">משום דשמני ובנקבות ליכא שמני ותו מי ידעי בין הני להני אלא משום</row>
		<row row_number="45" isdata="1">דזקפי חוטמייהו ומסגו כי דוו רב נחמן בר יצחק אמר עור שקושרין להן</row>
		<row row_number="46" isdata="1">תחת זכרותן כדי שלא יעלו על הנקבות ממאי מדקתני סיפא והרחלים</row>
		<row row_number="47" isdata="1">יוצאות שחוזות מאי שחוזות שאוחזין האליה שלהן למעלה כדי שיעלו</row>
		<row row_number="48" isdata="1">עליהן זכרים רישא כדי שלא יעלו על הנקבות וסיפא כדי שיעלו עליהן</row>
		<row row_number="49" isdata="1">זכרים מאי משמע דהאי שחוזות לישנא דגלויי הוא דכתיב והנה אשה לקראתו</row>
</amud>
</daf>
</masechet>
</root>